.. index:: ETRS89

ETRS89
======

:wikipedia-en:`ETRS89 <European Terrestrial Reference System 1989>`
(European Terrestrial Reference System 1989) je evropský terestický
systém, ve kterém je Euroasijská deska jako celek považována za
statickou. Modelová rychlost desky je definována modelem *NNR-NUVEL1A*.

Jde o systém, jehož počátek leží v těžišti hmot Země, včetně hmot oceánů 
a atmosféry. Referenčním elipsoidem je elipsoid *GRS80* (Geodetic Reference
System 1980), který je svými parametry velice blízký elipsoidu WGS84. 
Systém je definován jako geocentrický (centrum v těžišti Země), ekvatoriální, 
terestrický (pevně spojený se Zemí) s konvenční Greenwich orientací.
Stejně jako WGS84 používá zeměpisné i pravoúhlé souřadnice.

ETRS je tvořen referenčním rámcem ETRF (European Terrestrial Reference Frame) 
a příslušnými algoritmy a konstantami. Je realizován souřadnicemi 
stabilizovaných bodů na zemském povrchu. 
Realizace referenčního rámce ETRF jsou 
úzce vázány na realizace referenčního rámce ITRF, které „celosvětově“ 
vznikají využitím dostupných technik kosmické geodézie, nejen GNSS.
